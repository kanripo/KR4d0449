# -*- mode: mandoku-view; -*-
#+TITLE: 湛淵集
#+DATE: 2015-08-25 00:09:41.663403
#+PROPERTY: ID KR4d0449
#+PROPERTY: BASEEDITION WYG    
#+PROPERTY: JUAN 提要
<pb:KR4d0449_WYG_000-1a>¶
欽定四庫全書　　　　　集部五¶
　湛淵集　　　　　　　　别集類四(元/)¶
　　提要¶
　　　　(臣/)等謹案湛淵集一卷元白珽撰珽字廷玊¶
　　　　錢塘人以李衎薦授太平路儒學正官至蘭¶
　　　　溪州判官致仕結廬西湖之金沙灘榜之曰¶
　　　　湛淵因以自號晚復自號棲霞山人成化杭¶
　　　　州府志載珽湛淵集八卷文淵閣書目尚著¶
<pb:KR4d0449_WYG_000-1b>¶
　　　　録今已久佚此本為近時杭州沈崧町所輯¶
　　　　凡賦二首詩六十三首文六首冠以戴表元¶
　　　　序而附以宋濂所作墓誌表元序稱其詩甚¶
　　　　似渡江陳去非濂誌載劉辰翁之言稱其不¶
　　　　為雕刻苛碎有雲山韶護之音又月泉吟社¶
　　　　第十八名唐楚友者即珽之寓名謝翺方鳳¶
　　　　等亦評其格調甚髙陶九成撰輟耕録載其¶
　　　　演雅十首葢珽在宋咸淳中已與仇逺同以¶
<pb:KR4d0449_WYG_000-2a>¶
　　　　詩名入元後二人皆應薦為儒官坎坷不達¶
　　　　退老湖山出處亦畧相近其集皆散佚之後¶
　　　　經後人重輯畧存什一而逺所撰金淵集以¶
　　　　永樂大典全部收入恭逢¶
　　聖代右文獲邀¶
　　睿鑒重得刋行而珽集以永樂大典未收無從裒¶
　　　　録故所傳祗有此本其中又間襍偽作如成¶
　　　　化杭州府志所載三月八日過西馬塍一首¶
<pb:KR4d0449_WYG_000-2b>¶
　　　　中四句全與月泉吟社詩同而第二句以塍¶
　　　　字與晴聲名字同押是于至正之初已用洪¶
　　　　武正韻其為依託淆混不問可知是則與逺¶
　　　　所遭有幸有不幸矣然吉光片羽終足寳貴¶
　　　　固不妨與逺並傳也乾隆四十四年二月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR4d0449_WYG_000-3a>¶
湛淵集序¶
日余得白廷玉姓字於周義烏往還書中其賦銅浮漚¶
一篇尤清馴可念自是欲識廷玉逢人輙問之而廷玉¶
授書北闗數里外栖栖然窮書生耳時節一入城不能¶
與故人從容立談而去則余無自而接廷玉焉一日儼¶
褒博之衣忽來顧余逆旅中辭傾意酣慨然有古人班¶
荆之喜傾葢之誠又出其自冩詩數十百篇贈余以其¶
有以自重也愈益念之昔者杭為行都士非欲售其業¶
<pb:KR4d0449_WYG_000-3b>¶
者不至杭詩雖非干世之業而自山林攻詩者一涉足¶
於杭而遷焉若杭人之所自為詩則遷愈甚何也累於¶
知也今夫士大夫之居游於杭者皆無前時之心而余¶
之得廷玉與廷玉之得於余豈不亦有可言者哉廷玉¶
詩甚似渡江陳去非而嘗諱言去非又特好記覽每一¶
篇必欲令注波於六經之淵披條于百氏之畹誠放此¶
不止余何云以得廷玉哉剡源戴表元帥初父撰¶
